---
title: "Cosa cambia tra intervento pubblico e privato"
slug: intervento-pubblico-privato
date: 2019-04-12T11:36:57+02:00
lastmod: 2019-04-12
authors: [Matteo]
description: La differenza fondamentale sta nei fondi che vengono utilizzati per attuare la copertura. Non tutti gli operatori ricevono però fondi pubblici.
categories: [Definizioni, Copertura, Piano BUL]
image: /social/piano-bul.jpg
---

Nell'ambito degli investimenti per la diffusione della banda larga e ultralarga, la differenza tra **intervento privato e pubblico** riguarda i **fondi che vengono utilizzati per la realizzazione delle reti**. Vediamo i casi in dettaglio.

{{< toc >}}

## Intervento privato

La copertura con **intervento privato** avviene da parte di un'**azienda privata**, che utilizza fondi propri per la realizzazione delle infrastrutture.

Due esempi notevoli di intervento privato sono quelli messi in atto da **TIM** e [**Open Fiber**]({{< relref "/posts/openfiber.md" >}}) negli ultimi anni, con miliardi di euro destinati all'evoluzione delle reti di accesso a Internet in Italia.

Gli operatori privati **concentrano gli investimenti nelle aree considerate remunerative**, cioè quelle in cui le risorse spese possono essere recuperate in un tempo ragionevole. Queste aree si definiscono **nere o grigie**, a differenza delle aree bianche in cui non sono presenti interventi privati rilevanti.

{{< info >}}
Vedi anche [Cosa sono le aree nere, grigie e bianche]({{< relref "/posts/aree.md" >}}) per un approfondimento.
{{< /info >}}

**Un'azienda che investe privatamente può anche ricevere fondi pubblici** dallo Stato o dalle regioni, per realizzare infrastrutture in aree a divario digitale, cioè le cosiddette aree bianche o a fallimento di mercato.

{{< green >}}
È importante tenere presente che **nello stesso comune ci possono essere sia aree nere/grigie che bianche**. Infatti, in Italia sono state definite quasi 100mila aree per circa 8mila comuni. Ciò si traduce molto frequentemente nella presenza di intervento sia privato che pubblico nello stesso comune.
{{< /green >}}

## Intervento pubblico

Con **intervento pubblico** si intende la copertura a banda larga ottenuta tramite **fondi pubblici dello Stato**. Talvolta le infrastrutture realizzate si definiscono quindi *fibra di Stato*.

Le risorse per questi interventi sono molto spesso ottenute tramite i fondi SIE, cioè fondi strutturali e di investimento messi a disposizione degli Stati e delle regioni dalla Commissione Europea, l'organo esecutivo dell'Unione Europea.

{{< green >}}
Per questioni legate alla normativa sugli **aiuti di Stato**, l'intervento pubblico deve essere **limitato e non danneggiare la concorrenza privata**. Per questo motivo può riguardare solo le aree svantaggiate del paese, cioè quelle in cui il mercato non è in grado di fornire livelli di servizio definiti accettabili.
{{< /green >}}

Il sostegno pubblico della banda larga può essere di diversi tipi[^eca]:

- **investimento diretto**: le infrastrutture realizzate sono di **proprietà dello Stato** o di una sua azienda (es. Infratel), che ne detiene il controllo. Le reti a investimento diretto sono a disposizione di tutti gli operatori tramite **vendità all'ingrosso**
- **investimento indiretto**: un'azienda privata riceve fondi pubblici per realizzare una rete aperta che resta però di sua proprietà e gestione
- altri tipi di sovvenzione

**In Italia, a partire dal 2015 si utilizza a livello nazionale il modello di investimento diretto.**

Il piano BUL 2015-2020 prevede infatti di coprire circa il 25% della popolazione con la realizzazione di una imponente rete pubblica in tutte le aree a fallimento di mercato. La rete realizzata è e resterà di proprietà dello Stato, ma sarà data in concessione per un periodo di tempo limitato a una azienda privata, che ne gestirà l'operatività pratica.

{{< info >}}
Per approfondimenti, leggi [Cos'è il piano BUL]({{< relref "/posts/bul.md" >}}) e [Cos'è e cosa fa Open Fiber]({{< relref "/posts/openfiber.md" >}}), l'azienda vincitrice degli appalti per la realizzazione di una rete pubblica nell'ambito del piano BUL 2015-2020.
{{< /info >}}

{{< green >}}
###### Investimenti indiretti e TIM

Il modello di investimento pubblico indiretto è stato usato per anni per finanziare interventi da parte di TIM in aree a digital divide. Ha riguardato la realizzazione di infrastrutture ADSL, FTTC e FTTH, a seconda del periodo e dei fondi stanziati.
{{< /green >}}

[^eca]: *La banda larga negli Stati membri dell’UE* (relazione Corte dei Conti Europea) http://publications.europa.eu/webpub/eca/special-reports/broadband-12-2018/it/#box6

{{< footer >}}
